- Exercici 1
S'ha de mostrar per pantalla a l'usuari/ària només els directors de les pel·lícules. 

Per obtenir l'array de directors/es, has de crear la funció getAllDirectors().

No has de fer el renderitzat del resultat en aquesta funció, ha de retornar l'array de directors. L'objectiu és mantenir cada funció amb una única responsabilitat.

 Ajuda

Hauràs d'implementar un bucle .map que recorri tot l'array de pel·lícules, extraient només el camp director de cadascuna (no oblidis que cada pel·lícula és un objecte, que conté el camp que ens interessa “director”).


- Exercici 2
Una altra funcionalitat necessària és mostrar les pel·lícules per a un determinat director/a.
Per a això, hauràs de crear una funció getMoviesFromDirector(). 

Aquesta funció ha de rebre com a paràmetre el/la director/a per al qual es volen buscar les seves pel·lícules, i retorna l'array de pel·lícules que ha dirigit.

 Ajuda

És recomanable usar el mètode .filter().


- Exercici 3
Genial!, ja tens l'array de pel·lícules per a un/a determinat/da director/a.

Per a tenir més informació d'aquest/a director/a, es demana calcular la mitjana de les puntuacions de les seves pel·lícules.

Per a això, hauràs d'implementar la funció moviesAverageOfDirector(), la qual rep un array de pel·lícules i retorna la nota mitjana, amb dos decimals.

 Ajuda

com vols obtenir un únic valor, el mètode .reduce() pot ser d'utilitat.


- Exercici 4
ENHORABONA!, ja tens creats tots els filtres que permetran extreure tota la informació necessària sobre els/les directors/es!

Ara en aquest exercici i el següent implementaràs la lògica per a ordenar les pel·lícules, part fonamental en qualsevol eina de visualització de dades.

En aquest apartat, hauràs de crear una funció, que rebent un array de pel·lícules, el retorni ordenat alfabèticament per títol.

Només s'han de retornar les 20 primeres pel·lícules ordenades.

 Ajuda

Per a saber si has de retornar un array amb tota la informació de les pel·lícules o un array que contingui només el nom de les pel·lícules, analitza l'arxiu amb els tests anomenat "films.spec.js" i revisa els tests de l'exercici 4.


- Exercici 5
Ja només et falta una segona funció que ordeni les pel·lícules.

En aquesta ocasió, hauràs d'implementar una funció que rebent un array de pel·lícules, retorna un array de pel·lícules ordenades per any.

Com podràs observar, hi ha moltes pel·lícules que coincideixen en un mateix any. Per a ordenar aquestes pel·lícules que tenen el mateix any, s'ha de fer per ordre alfabètic del títol.


- Exercici 6

Ho estàs fent molt bé, ja has creat una aplicació web amb moltes eines que podran ajudar als usuaris/àries!

En aquest apartat, és necessari donar la possibilitat als usuaris/àries de demanar la nota mitjana de les pel·lícules d'un determinat gènere.

El primer pas serà crear el test unitari per testejar aquesta funcionalitat. Recorda que els tests unitaris s’hauran d’afegir a l’arxiu “tests/films.spec.js”.

Després hauràs de crear la funció que rebi una categoria de pel·lícula, i calculi la mitjana de nota d'aquesta categoria (sobre l'array de totes les pel·lícules).



